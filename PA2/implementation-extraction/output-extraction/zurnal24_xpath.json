{"Subvencije": {"Topics": ["Avto", "Na Štrom"], "Views": ["1266"], "Title": ["Bliža se konec subvencij za električne avtomobile"], "Author": ["M.J."], "PublishedTime": ["4. Maj 2022, ob 5:52"], "Lead": ["Nemčija bo kmalu ukinila subvencije za električne avtomobile. Priključne hibride čaka ukinitev že letos."], "Content": ["Le vprašanje časa je bilo, kdaj bodo evropske vlade prenehale s subvencijami sofinancirati nakup električnih avtomobilov, saj te preveč zarežejo v državne proračune. Med njimi je tudi evropska avtomobilska velesila Nemčija, ki bo subvencije očitno ukinila prej kot pa je bilo pričakovano.", "Nemčija je bila sicer med državami, ki so se najbolj obotavljivo lotevale uvajanja subvencij za električne avtomobile, ko pa se je zanje odločila, je bila pri tem najbolj radodarna. V začetku je namreč kupcem električnih avtomobilov naklonila do 9.000 evrov, trenutno pa subvencija za električni avtomobil znaša 6.000 evrov, za priključni hibrid pa 4.500 evrov.", "Konec do 2025", "Vendar pa takšno subvencioniranje ni več vzdržno za državni proračun, ki poleg tega denar izgublja tudi zaradi zmanjšanja prodaje avtomobilov s termičnimi motorji, saj so posledično manjši tudi prilivi iz okoljskega davka, cestnega prispevka in podobnih obdavčitev. Kot je poročal Frankfurter Zeitung, je vladna koalicija zato tik pred tem, da ukine subvencije za nakup električnih avtomobilov.", "Subvencije na priključne hibride, katerih prispevek k zmanjšanju obremenitve okolje je tako ali tako zelo vprašljiv, bodo predvidoma ukinili že do konca letošnjega leta, subvencija na električne avtomobile pa naj bi prihodnje leto zmanjšali na 4.000, leta 2024 pa na 3.000 evrov. Z letom 2025 naj bi jih povsem ukinili in denar preusmerili na druge naravovarstvene projekte.", "Nemški minister za gospodarstvo Robert Habeck meni, da so priključni hibridi že zdaj cenovno primerljivi z avtomobili s termičnimi motorji, zato ne potrebujejo več subvencij. Ukinitev subvencij na baterijske električne avtomobile je bolj problematična, saj se je že večkrat pokazalo, da jih brez državne pomoči ni mogoče prodati.", "Kritika industrije in partnerjev", "Na reakcije avtomobilske industrije ni bilo treba dolgo čakati. Predstavnica združenja nemških avtomobilskih proizvajalcev VDA Hildegard Mueller je povedala, da bo prezgodnja ukinitev subvencij na priključne hibride ogrozila vzpon električne mobilnosti, saj so priključni hibridi most k čistim električnim avtomobilom. Muellerjeva je kritizirala tudi dejstvo, da so subvencije vezane na datum dobave avtomobila, kar vnaša precej negotovosti glede končne cene avtomobila, saj morajo kupcu zaradi motenih dobavnih verig dolgo čakati na naročene avtomobile, vmes pa se lahko marsikaj spremeni.", "Odločitev ministrstva pod vodstvom stranke Zeleni je zmotilo tudi njihove partnerje iz stranke FDP. Govorec stranke Bernd Reuther je namreč povedal, da vladna koalicija ne bi smela odstopiti od originalnega  načrta subvencij, saj tudi priključni hibridi prispevajo k doseganju začrtanih okoljskih ciljev. Dodaja, da bi morali prehod na elektrificirana vozila namesti tega z ustreznimi subvencijami narediti kolikor mogoče privlačnega."]}, "Dars": {"Topics": ["Avto"], "Views": ["10124"], "Title": ["Dars: Vse po starem ali celo huje"], "Author": ["STA"], "PublishedTime": ["4. Maj 2022, ob 8:35"], "Lead": ["Korone na cestah ni več."], "Content": ["Epidemija covida-19 je v minulih dveh letih precej spremenila potovalne navade ljudi. Avtoceste so bile zaradi večjega obsega dela od doma in omejitvenih ukrepov precej manj obremenjene, z njihovo sprostitvijo in ugodnejšo epidemiološko sliko pa se je promet vrnil. Na slovenskih avtocestah je po Darsovih podatkih že približno enak kot leta 2019.", " so pojasnili na upravljavcu državnih avtocest.", "Tipično so prometno najbolj obremenjeni petki po 15. uri, ko je upočasnjen promet ali zastoj po severni in zahodni obvoznici, najhuje pa je, kot so spomnili, na južni obvoznici proti Dolenjski. Tipični so tudi zastoji ob petkih popoldne v smeri Primorske ter v obratni smeri ob nedeljah popoldne ali zvečer.", "so še zapisali na Darsu.", "Trije prazniki v tujini bodo vplivali ", "Ob tem so spomnili, da bodo v Avstriji, Nemčiji in nekaterih drugih državah 26. maja obeležili prvega od treh katoliških praznikov, ki sledijo v tednih po veliki noči, kar močno vpliva na promet v Sloveniji. Na Darsu tako zadnji četrtek v mesecu ob jutranji konici pričakujejo dodaten promet iz smeri Avstrije proti Hrvaški. Zastoje pričakujejo predvsem na štajerskem, gorenjskem in primorskem avtocestnem kraku ter na zahodni ljubljanski obvoznici.", "Zadnjo nedeljo v mesecu pričakujejo zgoščen promet v obratni smeri, torej iz Hrvaške proti Avstriji, ob čemer opozarjajo na zastoje pred Karavankami in Šentiljem.", "V začetku šestega meseca, natančneje 3. junija, bo po pričakovanjih promet ponovno zgoščen v smeri iz Avstrije proti Hrvaški, ob tem pa bo še bolj kot sicer obremenjena južna ljubljanska obvoznica (od Vrhnike preko južne obvoznice proti Dolenjski) in tudi ostali deli obroča (predvsem v popoldanski konici). Tri dni pozneje bo promet ponovno zgoščen v smeri Avstrije.", "Prav tako 16. junija pričakujejo povečan promet iz smeri Avstrije proti Hrvaški in tri dni pozneje v obratni smeri. Gnečo napovedujejo tudi za 24. junij popoldne in 25. junij dopoldne v smeri Primorske.", "Začenja se glavna sezona obnove", "Več gneče je pričakovati tudi na odsekih, kjer Dars v letošnji gradbeni sezoni načrtuje obsežne obnove. Njihova izvedba je sicer odvisna tudi od uspešnosti postopkov javnega naročanja oddaje obnovitvenih del, so pojasnili. Dela se bodo tako lahko nadaljevala še v letu 2023.", "Med projekti so izpostavili dokončanje rekonstrukcije priključka Leskoškove ceste na severno ljubljansko obvoznico. Dela naj bi bila končana do konca novembra. Obnoviti nameravajo še preostali odsek na severni ljubljanski obvoznici Zadobrova-Šmartinska-Tomačevo.", "Prav tako nameravajo obnoviti vozišče dolenjske avtoceste na odseku Ivančna Gorica-Bič, vozno površino na odseku hitre ceste Škofije-Srmin, vozišče na odseku vipavske hitre ceste Vogrsko-Šempeter-Vrtojba, sanirali bodo viadukte Podmežakla na odseku gorenjske avtoceste mimo Jesenic in preplastili vozišče na odseku gorenjske avtoceste Lipce-Lesce-Brezje.", "Na odseku štajerske avtoceste Slovenske Konjice-Dramlje bodo začeli z rekonstrukcijo vozišča in objektov ter nadgradili predore. Ta dela bodo trajala vsaj dve gradbeni sezoni. Prav tako bodo dokončali obnovo vozišča na odseku pomurske avtoceste Sv. Jurij ob Ščavnici-Vučja vas.", "Spomnili so tudi, da je na severni ljubljanski obvoznici med priključkoma Ljubljana Šiška in Ljubljana Podutik v teku obnova nadvoza na Podutiški cesti, zato je promet v vsako smer vožnje urejen po dveh zoženih pasovih. Naročnik del je ljubljanska občina, obnovo pa sofinancira Dars."]}}